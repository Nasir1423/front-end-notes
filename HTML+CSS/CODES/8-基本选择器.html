<!DOCTYPE html>
<html lang="zh-CN">

<head>
	<meta charset="UTF-8">
	<title>基本选择器</title>
	<style>
		/* 通配选择器：选中所有元素 */
		* {
			color: dimgray
		}

		/* 元素选择器：选中所有 h1 标签 */
		h1 {
			font-size: 30px;
		}

		/* 元素选择器：选中所有 h2 标签 */
		h2 {
			font-size: 15px;
		}

		/* 元素选择器：选中所有 p 标签 */
		p {
			font-family: 华文楷体;
			/* color: ; */
			font-size: 20px;
		}

		/* 类选择器：选中类名为 header 的标签 */
		.header {
			font-family: 微软雅黑;
			color: black;
		}

		/* id 选择器：选定 id 为 book 的标签 */
		#book {
			font-weight: bold;
			font-style: italic;
		}
	</style>
</head>

<body>
	<h1 class="header">归去来兮辞</h1>

	<h2 class="header">魏晋：陶渊明</h2>

	<p>余家贫，耕植不足以自给。幼稚盈室，瓶无储粟，生生所资，未见其术。亲故多劝余为长吏，脱然有怀，求之靡途。会有四方之事，诸侯以惠爱为德，家叔以余贫苦，遂见用于小邑。于时风波未静，心惮远役，彭泽去家百里，公田之利，足以为酒。故便求之。及少日，眷然有归欤之情。何则？质性自然，非矫厉所得。饥冻虽切，违己交病。尝从人事，皆口腹自役。于是怅然慷慨，深愧平生之志。犹望一稔，当敛裳宵逝。寻程氏妹丧于武昌，情在骏奔，自免去职。仲秋至冬，在官八十余日。因事顺心，命篇曰
		<span id="book">《归去来兮》</span>。乙巳岁十一月也。</p>

	<p>归去来兮，田园将芜胡不归？既自以心为形役，奚惆怅而独悲？悟已往之不谏，知来者之可追。实迷途其未远，觉今是而昨非。舟遥遥以轻飏，风飘飘而吹衣。问征夫以前路，恨晨光之熹微。</p>

	<p>乃瞻衡宇，载欣载奔。僮仆欢迎，稚子候门。三径就荒，松菊犹存。携幼入室，有酒盈樽。引壶觞以自酌，眄庭柯以怡颜。倚南窗以寄傲，审容膝之易安。园日涉以成趣，门虽设而常关。策扶老以流憩，时矫首而遐观。云无心以出岫，鸟倦飞而知还。景翳翳以将入，抚孤松而盘桓。
	</p>

	<p>归去来兮，请息交以绝游。世与我而相违，复驾言兮焉求？悦亲戚之情话，乐琴书以消忧。农人告余以春及，将有事于西畴。或命巾车，或棹孤舟。既窈窕以寻壑，亦崎岖而经丘。木欣欣以向荣，泉涓涓而始流。善万物之得时，感吾生之行休。</p>

	<p>已矣乎！寓形宇内复几时？曷不委心任去留？胡为乎遑遑欲何之？富贵非吾愿，帝乡不可期。怀良辰以孤往，或植杖而耘耔。登东皋以舒啸，临清流而赋诗。聊乘化以归尽，乐夫天命复奚疑！</p>
</body>

</html>